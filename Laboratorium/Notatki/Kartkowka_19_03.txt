Proces logowania zdarzeń z aplikacji jest w przypadku konteneryzacji i Dockera znacznie trudniejszy niż przy standardowej, lokalnej aplikacji. Mamy do czynienia z różnymi poziomami agregacji logów - 
mamy logi z samej aplikacji z kontenera, a także logi z serwerów hosta, które mają logi systemowe oraz logi z demona Dockerowego.

Docker w celu ułatwienia procesu logowania oferuje różne mechanizmy, które możemy wykorzystać w celu pozyskania informacji, kodów błędów itp. z uruchomionych kontenerów i serwisów.
Mechanizmy te nazywane są 'logging drivers'. Każdy demon Dockerowy ma domyślny sterownik, który używają wszystkie kontenery pod warunkiem, że nie skonfigurowaliśmy tego aspektu samodzielnie.

Domyślnym sposobem działania sterownika do logowania jest korzystanie z pliku JSON, który używany jest przez sterownik do wewnętrznego przechowywania logów z kontenera.
Należy zaznaczyć, że domyślnie sterownik JSON-owy (json-file logging driver) nie ma ustawionego cyklicznego nadpisywania logów, więc mogą się one pojawiać inkrementacyjnie zabierając coraz więcej przestrzeni dyskowej.
Zaleca się, jeśli to możliwe, korzystać z local logging driver, który zapewnia nadpisywanie najstarszych logów i jest bardziej wydajny.

Zmiany sterownika można dokonać w pliku konfiguracyjnym daemon.json przy kluczu "log-driver" (np. możemy zmienić wartość z "json-file" na "local").
Dodatkowo możemy tam ustawić szczegółowe parametry sterownika, takie jak przykładowo maksymalny rozmiar pliku. Zmiany tej można także dokonać
podczas uruchamiania kontenera korzystając z flagi --log-driver.